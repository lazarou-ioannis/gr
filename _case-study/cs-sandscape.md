## Η περίπτωση Φυσικής Διάδρασης Sandscape

Το "Sandscape" αποτελεί χαρακτηριστικό παράδειγμα φυσικής άμεσης διάδρασης ανθρώπου - υπολογιστή. 

Η χρήση άμμου- φυσικό περιβάλλον χρησιμοποιείται για τη διάδραση του χρήστη με ψηφιακές πληροφορίες. 

Το σύστημα παρέχει μεγάλη γκάμα προσομοιώσεων, οι οποίες μπορούν να αποδώσουν την  ανάγλυφη απεικόνιση μιας περιοχής.

Η επιφάνεια της άμμου αναπαριστά το έδαφος. Κάθε αλλαγή της επιφάνειας της άμμου από το χρήστη προκαλεί σε πραγματικό χρόνο και κάποια αντίστοιχη προσομοίωση. Με αυτόν τον τρόπο ο χρήστης μπορεί να απεικονίσει τις υψομετρικές διακυμάνσεις του εδάφους, προκαλώντας και τις ανάλογες προσομοιώσεις του συστήματος. 
Επιπρόσθετα ο χρήστης μπορεί να κατανοήσει τις υψομετρικές διακυμάνσεις μιας περιοχής παρατηρώντας τις ενεργές προσομοιώσεις του συστήματος.

Συνοψίζοντας το «Sandscape» αξιοποιεί ταυτόχρονα την έμφυτη ανθρώπινη ικανότητα κατανόησης και χρήσης των φυσικών μορφών, αλλά και τις υπολογιστικές προσομοιώσεις, χωρίς τη χρήση άλλης συσκευής εισόδου.
Καθίσταται σαφές, ότι η χρήση μεθόδων φυσικής διάδρασης ανθρώπου – υπολογιστή ως εργαλεία εκπαίδευσης και κατανόησης μπορεί να παίξει καταλυτικό ρόλο στο θετικό επαναπροσδιορισμό των ανθρωπίνων δραστηριοτήτων.

